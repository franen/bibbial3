\@namedef{1}{Riguardo a ciò che mi avete scritto, è cosa buona per l’uomo non toccare donna, }%
\@namedef{2}{ma, a motivo dei casi di immoralità, ciascuno abbia la propria moglie e ogni donna il proprio marito. \par}%
\@namedef{3}{Il marito dia alla moglie ciò che le è dovuto; ugualmente anche la moglie al marito. }%
\@namedef{4}{La moglie non è padrona del proprio corpo, ma lo è il marito; allo stesso modo anche il marito non è padrone del proprio corpo, ma lo è la moglie. }%
\@namedef{5}{Non rifiutatevi l’un l’altro, se non di comune accordo e temporaneamente, per dedicarvi alla preghiera. Poi tornate insieme, perché Satana non vi tenti mediante la vostra incontinenza. }%
\@namedef{6}{Questo lo dico per condiscendenza, non per comando. }%
\@namedef{7}{Vorrei che tutti fossero come me; ma ciascuno riceve da Dio il proprio dono, chi in un modo, chi in un altro. \par}%
\@namedef{8}{Ai non sposati e alle vedove dico: è cosa buona per loro rimanere come sono io; }%
\@namedef{9}{ma se non sanno dominarsi, si sposino: è meglio sposarsi che bruciare. \par}%
\@namedef{10}{Agli sposati ordino, non io, ma il Signore: la moglie non si separi dal marito – }%
\@namedef{11}{e qualora si separi, rimanga senza sposarsi o si riconcili con il marito – e il marito non ripudi la moglie. \par}%
\@namedef{12}{Agli altri dico io, non il Signore: se un fratello ha la moglie non credente e questa acconsente a rimanere con lui, non la ripudi; }%
\@namedef{13}{e una donna che abbia il marito non credente, se questi acconsente a rimanere con lei, non lo ripudi. }%
\@namedef{14}{Il marito non credente, infatti, viene reso santo dalla moglie credente e la moglie non credente viene resa santa dal marito credente; altrimenti i vostri figli sarebbero impuri, ora invece sono santi. }%
\@namedef{15}{Ma se il non credente vuole separarsi, si separi; in queste circostanze il fratello o la sorella non sono soggetti a schiavitù: Dio vi ha chiamati a stare in pace! }%
\@namedef{16}{E che sai tu, donna, se salverai il marito? O che ne sai tu, uomo, se salverai la moglie? \par}%
\@namedef{17}{Fuori di questi casi, ciascuno – come il Signore gli ha assegnato – continui a vivere come era quando Dio lo ha chiamato; così dispongo in tutte le Chiese. \par}%
\@namedef{18}{Qualcuno è stato chiamato quando era circonciso? Non lo nasconda! È stato chiamato quando non era circonciso? Non si faccia circoncidere! }%
\@namedef{19}{La circoncisione non conta nulla, e la non circoncisione non conta nulla; conta invece l’osservanza dei comandamenti di Dio. }%
\@namedef{20}{Ciascuno rimanga nella condizione in cui era quando fu chiamato. }%
\@namedef{21}{Sei stato chiamato da schiavo? Non ti preoccupare; anche se puoi diventare libero, approfitta piuttosto della tua condizione! }%
\@namedef{22}{Perché lo schiavo che è stato chiamato nel Signore è un uomo libero, a servizio del Signore! Allo stesso modo chi è stato chiamato da libero è schiavo di Cristo. }%
\@namedef{23}{Siete stati comprati a caro prezzo: non fatevi schiavi degli uomini! }%
\@namedef{24}{Ciascuno, fratelli, rimanga davanti a Dio in quella condizione in cui era quando è stato chiamato. \par}%
\@namedef{25}{Riguardo alle vergini, non ho alcun comando dal Signore, ma do un consiglio, come uno che ha ottenuto misericordia dal Signore e merita fiducia. \par}%
\@namedef{26}{Penso dunque che sia bene per l’uomo, a causa delle presenti difficoltà, rimanere così com’è. }%
\@namedef{27}{Ti trovi legato a una donna? Non cercare di scioglierti. Sei libero da donna? Non andare a cercarla. }%
\@namedef{28}{Però se ti sposi non fai peccato; e se la giovane prende marito, non fa peccato. Tuttavia costoro avranno tribolazioni nella loro vita, e io vorrei risparmiarvele. \par}%
\@namedef{29}{Questo vi dico, fratelli: il tempo si è fatto breve; d’ora innanzi, quelli che hanno moglie, vivano come se non l’avessero; }%
\@namedef{30}{quelli che piangono, come se non piangessero; quelli che gioiscono, come se non gioissero; quelli che comprano, come se non possedessero; }%
\@namedef{31}{quelli che usano i beni del mondo, come se non li usassero pienamente: passa infatti la figura di questo mondo! }%
\@namedef{32}{Io vorrei che foste senza preoccupazioni: chi non è sposato si preoccupa delle cose del Signore, come possa piacere al Signore; }%
\@namedef{33}{chi è sposato invece si preoccupa delle cose del mondo, come possa piacere alla moglie, }%
\@namedef{34}{e si trova diviso! Così la donna non sposata, come la vergine, si preoccupa delle cose del Signore, per essere santa nel corpo e nello spirito; la donna sposata invece si preoccupa delle cose del mondo, come possa piacere al marito. }%
\@namedef{35}{Questo lo dico per il vostro bene: non per gettarvi un laccio, ma perché vi comportiate degnamente e restiate fedeli al Signore, senza deviazioni. \par}%
\@namedef{36}{Se però qualcuno ritiene di non comportarsi in modo conveniente verso la sua vergine, qualora essa abbia passato il fiore dell’età – e conviene che accada così – faccia ciò che vuole: non pecca; si sposino pure! }%
\@namedef{37}{Chi invece è fermamente deciso in cuor suo – pur non avendo nessuna necessità, ma essendo arbitro della propria volontà – chi, dunque, ha deliberato in cuor suo di conservare la sua vergine, fa bene. }%
\@namedef{38}{In conclusione, colui che dà in sposa la sua vergine fa bene, e chi non la dà in sposa fa meglio. \par}%
\@namedef{39}{La moglie è vincolata per tutto il tempo in cui vive il marito; ma se il marito muore è libera di sposare chi vuole, purché ciò avvenga nel Signore. }%
\@namedef{40}{Ma se rimane così com’è, a mio parere è meglio; credo infatti di avere anch’io lo Spirito di Dio. \par}%
\endinput
